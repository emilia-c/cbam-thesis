{
    "title": "CBAM. CAMISA: SOSTENIAMO DOCUMENTO STRATEGICO MINISTRO URSO",
    "author": "unknown",
    "source": "confapi.org",
    "date": "2024-12-27",
    "text": "Roma, 27 dicembre - “Confapi sostiene con forza il documento strategico annunciato oggi dal Ministro Urso sul Cbam. La nostra Confederazione è stata la prima associazione a prendere posizione nei mesi scorsi su una tematica che, se non ricalibrata, potrebbe creare gravissimi danni all’industria Italiana. Abbiamo sempre ritenuto fondamentale che le associazioni datoriali e la politica lavorassero assieme per la revisione del CBAM, il Carbon Border Adjustment Mechanism, oggi rivolto a colpire solo le materie prime prodotte in Paesi extra europei con alto contenuto di Co2, lasciando invece completamente spalancata la porta europea all’importazione dei semilavorati e dei prodotti finiti prodotti con ancor più alte emissioni. Per questo riteniamo che l'annuncio di oggi di Urso sia fondamentale per l'intero settore industriale italiano\" Lo dichiara il Presidente di Confapi, Cristian Camisa.   \"Nell’attuale versione - aggiunge - si rischiava una grande penalizzazione soprattutto per le Pmi industriali. Come confederazione anche a livello europeo faremo la nostra parte per supportare la posizione del governo italiano così come abbiamo fatto sul non paper sulla competitività\".",
    "images": null,
    "tags": "Confapi Confederazione italiana della piccola e media industria privata Via della Colonna Antonina 52 Roma, +3906690151, info@confapi.org",
    "excerpt": "Confapi Confederazione italiana della piccola e media industria privata, Confapi Nazionale, Stipula Contratti Collettivi Nazionali di Lavoro per le piccole e medie aziende industriali e manifatturiere, dei trasporti e dei servizi",
    "categories": ""
}